---
title: Προϊόντα Περιόδου Προσιτά για Όλους
slug: supermarket-prices-itsjustperiod-announcement-2025-01-20
use_cover_image: false
date: 2025-01-20
related_dataset_slugs: 
  - supermarket-prices-itsjustperiod
  - supermarket-prices
image_path: assets/posts/supermarket_period.webp
---

Στην Ελλάδα, τα προϊόντα περιόδου, όπως οι σερβιέτες και τα ταμπόν, φορολογούνται με 24% ΦΠΑ, το ίδιο ποσοστό με είδη πολυτελείας όπως τα τσιγάρα και τα καλλυντικά. Αυτός ο υψηλός φόρος καθιστά αυτά τα βασικά είδη υγιεινής υπερβολικά ακριβά για πολλές οικογένειες.

<div class="pt-2">
<iframe 
    src="/charts/supermarket-prices-itsjustperiod/" 
    frameborder="0" 
    style="border: 0; width: 100%; aspect-ratio: 4 / 3;" 
    allowfullscreen>
</iframe>
</div>

Φανταστείτε εκατοντάδες νεαρά κορίτσια που δεν μπορούν να πάνε σχολείο επειδή οι οικογένειές τους δεν έχουν την οικονομική δυνατότητα να αγοράσουν βασικά προϊόντα. Οι μητέρες τους, που ήδη δυσκολεύονται να αγοράσουν τρόφιμα, πρέπει να επιλέξουν ανάμεσα στο γάλα και τις σερβιέτες. Αυτή η δύσκολη επιλογή είναι μια πραγματικότητα για πολλές οικογένειες στη χώρα.

Ή με νούμερα βάση της έρευνας της Market Research Bureau (Οκτώβριος 2018):
- Το 18% των μαμάδων αναφέρουν ότι έχουν παραλείψει την αγορά βασικών αγαθών τουλάχιστον μία φορά, προκειμένου να αγοράσουν σερβιέτες. Αυτός ο αριθμός αντιστοιχεί σε ένα γεμάτο Ηρώδειο – όχι μία, αλλά 28 φορές.
- Πάνω από 10.000 κορίτσια έχουν χάσει τουλάχιστον μια ημέρα σχολείο επειδή δεν είχαν την οικονομική δυνατότητα να αγοράσουν προϊόντα περιόδου.
- Το 20% των μαμάδων στην Ελλάδα δηλώνουν ότι δυσκολεύονται να αντέξουν οικονομικά την αγορά προϊόντων περιόδου. Φανταστείτε ότι θα χρειαζόταν περίπου 4.840 λεωφορεία των 30 θέσεων για να χωρέσουν όλες αυτές οι γυναίκες

Για να αλλάξει αυτό, η ομάδα του **It’s Just Period** εργάζεται για να μειώσει ή να εξαλείψει τον φόρο στα προϊόντα περιόδου. Παράλληλα, διοργανώνει εκστρατείες ευαισθητοποίησης για να εξηγήσει γιατί αυτή η αλλαγή είναι απαραίτητη.

Σε συνεργασία με το **Data for Greece**, παρακολουθούν τις τιμές των προϊόντων για να διασφαλίσουν ότι, αν μειωθεί ο φόρος, οι καταναλωτές θα επωφεληθούν από τη μείωση και δεν θα απορροφηθούν τα κέρδη από τα σούπερ μάρκετ, όπως έχει συμβεί σε πολλές περιπτώσεις στην Ευρώπη.

Μάθετε περισσότερα για τη συγκεκριμένη δράση της ομάδας **It’s Just Period** μέσα απο 
- το [website](https://itsjustperiod.org/) 
- τα social ([tiktok](https://www.tiktok.com/@_itsjustperiod?) & [Instagram](https://www.instagram.com/_itsjustperiod)) 
- η βοηθώντας ενεργά υπογράφοντας το [ψήφισμα](https://shorturl.at/cRhM1 )

**Μπορείτε να βρείτε το γράφημα [εδώ](https://dataforgreece.com/data-directory/supermarket-prices-itsjustperiod/).**