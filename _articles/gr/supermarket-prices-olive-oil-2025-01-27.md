---
title: 'Ελαιόλαδο 2022-2025 : Η ακρίβεια στα ράφια επιμένει'
slug: supermarket-prices-olive-oil-2025-01-27
use_cover_image: false
date: 2025-01-26
related_dataset_slugs:
  - supermarket-prices
image_path: assets/posts/supermarket_prices_olive_oil.webp
---

Θα εξετάσουμε την περίπτωση ενός τυποποιημένου ελαιόλαδου Μινέρβα 1L, το οποίο αποτελεί συχνή επιλογή στα ράφια των σούπερ μάρκετ, καθώς και τη διαμόρφωση της τιμής του σε 2 μεγάλες αλυσίδες λιανικής
πώλησης.<br>
Το γράφημα που ακολουθεί αποτυπώνει τη διακύμανση των τιμών του ελαιόλαδου στην ελληνική αγορά από τον Ιανουάριο του 2022 έως τον Ιανουάριο του 2025.

<img src="{{ site.baseurl }}/{{ item.image_path | default: 'assets/posts/supermarket-prices-olive-oil-2025-01.png' }}" class="img-fluid w-100 h-100" alt="">

Η εικόνα που προκύπτει είναι χαρακτηριστική της κρίσης που έπληξε την αγορά ελαιόλαδου: οι τιμές παρέμειναν σχετικά σταθερές καθ' όλη τη διάρκεια του 2022, κυμαινόμενες μεταξύ 6 και 7 ευρώ/λίτρο.
Ωστόσο, από τα μέσα του 2023, παρατηρήθηκε μια απότομη και έντονη ανοδική πορεία, με τις τιμές να διπλασιάζονται και να κορυφώνονται τον Ιανουάριο του 2024, φτάνοντας τα 14 ευρώ/λίτρο.

Λαμβάνοντας υπόψη ότι η μέση ετήσια κατανάλωση ελαιόλαδου στην Ελλάδα ανέρχεται στα 11,22 λίτρα ανά άτομο, η αύξηση της τιμής από 6€ σε 14€ συνεπάγεται μια πρόσθετη επιβάρυνση 90€ ετησίως για τον
καταναλωτή, με την προϋπόθεση ότι η κατανάλωση παραμένει στα ίδια επίπεδα.

<img src="{{ site.baseurl }}/{{ item.image_path | default: 'assets/posts/supermarket-prices-olive-oil-2025-01_02.png' }}" class="img-fluid w-100 h-100" alt="">

Μετά την κορύφωση της κρίσης, παρατηρείται σταδιακή αποκλιμάκωση των τιμών, οι οποίες έχουν υποχωρήσει στα 9-12 ευρώ/λίτρο, ανάλογα με την αλυσίδα σούπερ μάρκετ. Ωστόσο, για να επιστρέψουν στα επίπεδα του 2022, απαιτείται σημαντική επιπλέον μείωση.

Αναμένεται περαιτέρω υποχώρηση των τιμών στα ράφια, καθώς οι τιμές παραγωγής έχουν ήδη μειωθεί. Παρ' όλα αυτά, η αποκλιμάκωση αυτή θα γίνει ορατή αφού πρώτα εξαντληθούν τα αποθέματα των σούπερ μάρκετ, τα οποία συνεχίζουν να διατηρούν υψηλές τιμές από την προηγούμενη περίοδο.

**Μπορείτε να βρείτε το διαδραστικό γράφημα [εδώ](https://dataforgreece.com/data-directory/supermarket-prices/).**


<div class="sources">
    <h3>Πηγές</h3>
    <p>
        <a href="https://www.olivenews.gr/el/diatrofi/koyzina-estiasi/ellada-echase-tin-1i-thesi-stin-kefali-katanalosi-elaioladoy/" target="_blank">[1]</a> Olivenews.
    </p>
</div>
