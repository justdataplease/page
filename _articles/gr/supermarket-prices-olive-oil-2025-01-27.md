---
title: 'Τιμές ελαιόλαδου στην Ελλάδα: Ανάλυση της αγοράς 2022-2025'
slug: supermarket-prices-olive-oil-2025-01-27
use_cover_image: false
date: 2025-01-26
related_dataset_slugs:
  - supermarket-prices
image_path: assets/posts/supermarket_prices_olive_oil.webp
---

Στο παρόν άρθρο, θα εξετάσουμε την περίπτωση ενός δημοφιλούς οικονομικού προϊόντος, του ελαιόλαδου Μινέρβα 1L,
και πώς διαμορφώθηκε η τιμή του σε δύο μεγάλες αλυσίδες λιανικής πώλησης στην Ελλάδα.<br>
Το γράφημα που ακολουθεί απεικονίζει τη διακύμανση των τιμών του ελαιόλαδου στην ελληνική αγορά από τον Ιανουάριο του 2022 έως τον Ιανουάριο του 2025.

<img src="{{ site.baseurl }}/{{ item.image_path | default: 'assets/posts/supermarket-prices-olive-oil-2025-01.png' }}" class="img-fluid w-100 h-100" alt="">

Η εικόνα που προκύπτει είναι χαρακτηριστική της κρίσης που έπληξε την αγορά ελαιόλαδου: οι τιμές παρέμειναν σχετικά σταθερές καθ' όλη τη διάρκεια του 2022, κυμαινόμενες μεταξύ 6 και 7 ευρώ/λίτρο.
Ωστόσο, από τα μέσα του 2023, παρατηρήθηκε μια απότομη και έντονη ανοδική πορεία, με τις τιμές να διπλασιάζονται και να κορυφώνονται τον Ιανουάριο του 2024, φτάνοντας τα 14 ευρώ/λίτρο.

Λαμβάνοντας υπόψη ότι η μέση ετήσια κατανάλωση ελαιόλαδου στην Ελλάδα ανέρχεται
στα <a href="https://www.olivenews.gr/el/diatrofi/koyzina-estiasi/ellada-echase-tin-1i-thesi-stin-kefali-katanalosi-elaioladoy/">[1]</a> 11,22 λίτρα ανά άτομο,
η αύξηση της τιμής από 6€ σε 14€ συνεπάγεται μια πρόσθετη οικονομική επιβάρυνση της τάξης των 90€ ετησίως για τον μέσο καταναλωτή, υποθέτοντας ότι η κατανάλωση παραμένει σταθερή.

Μετά την κορύφωση της κρίσης, αν και παρατηρήθηκε μια σχετική αποκλιμάκωση, οι τιμές εξακολουθούν να διατηρούνται σε υψηλά επίπεδα, κυμαινόμενες πλέον μεταξύ 11 και 12 ευρώ ανά λίτρο στις εξεταζόμενες
αλυσίδες σούπερ μάρκετ.
<br>Παρ’ όλα αυτά, για να επιστρέψουν στα προ κρίσης επίπεδα του 2022, απαιτείται ακόμη σημαντική μείωση.

Με την εισαγωγή περισσότερων αλυσίδων σούπερ μάρκετ και προϊόντων διαφορετικής μάρκας και ποιότητας (συσκευασίας 1L) στην ανάλυση, παρατηρείται <strong>παρόμοια συμπεριφορά αποκλιμάκωσης</strong>.

<img src="{{ site.baseurl }}/{{ item.image_path | default: 'assets/posts/supermarket-prices-olive-oil-2025-01_02.png' }}" class="img-fluid w-100 h-100" alt="">

<img src="{{ site.baseurl }}/{{ item.image_path | default: 'assets/posts/supermarket-prices-olive-oil-2025-01_03.png' }}" class="img-fluid w-100 h-100" alt="">

Τέλος, αναμένεται περαιτέρω μείωση των τιμών στα ράφια των σούπερ μάρκετ, δεδομένου ότι οι τιμές παραγωγής έχουν ήδη υποχωρήσει. Παρ' όλα αυτά, η πλήρης αποκλιμάκωση θα γίνει αισθητή στους καταναλωτές
μόνο αφού εξαντληθούν τα υφιστάμενα αποθέματα, τα οποία εξακολουθούν να προσφέρονται σε υψηλότερες τιμές.

**Μπορείτε να βρείτε το διαδραστικό γράφημα [εδώ](https://dataforgreece.com/data-directory/supermarket-prices/).**


<div class="sources">
    <h3>Πηγές</h3>
    <p>
        <a href="https://www.olivenews.gr/el/diatrofi/koyzina-estiasi/ellada-echase-tin-1i-thesi-stin-kefali-katanalosi-elaioladoy/" target="_blank">[1]</a> Πηγή στατιστικών στοιχείων για την κατανάλωση ελαιόλαδου ανά άτομο στην Ελλάδα (2024). OliveNews.
    </p>
</div>
